# -*- mode: mandoku-view; -*-
#+TITLE: 欽定西清硯譜
#+DATE: 2015-08-24 23:17:26.187996
#+PROPERTY: ID KR3i0009
#+PROPERTY: BASEEDITION WYG    
#+PROPERTY: JUAN 卷十七
<pb:KR3i0009_WYG_017-1a>¶
欽定四庫全書¶
欽定西清硯譜卷十七¶
　　石之屬¶
舊端石石田硯¶
舊端石六龍硯¶
舊端石蟠䕫鐘硯¶
舊端石洛書硯¶
舊端石鵞硯¶
<pb:KR3i0009_WYG_017-1b>¶
舊端石雲芝硯¶
舊端石松皮硯¶
舊端石括囊硯¶
舊端石浮鵞硯¶
舊端石星羅硯¶
<pb:KR3i0009_WYG_017-2a>¶
¶
<pb:KR3i0009_WYG_017-3a>¶
¶
<pb:KR3i0009_WYG_017-4a>¶
舊端石石田硯說¶
　　硯髙五寸寛三寸五分厚一寸水岩舊坑端石色¶
　　青紫而潤面正平斜入墨池上刻雙螭抱池内向¶
　　磨治瑩滑渾古入妙右下方微帶黄龍文三硯背¶
　　上方鐫石田二字篆書覆手内鐫銘二十四字後¶
　　有甲午花朝銘五字欵俱楷書旁有鹿原二字連¶
　　方印二右旁鐫七言絶句詩一首左旁鐫右請莘¶
　　田先生鑒政甸九字欵俱行書下有田生二字長¶
<pb:KR3i0009_WYG_017-4b>¶
　　方印一青玉山房四字長方印一硯右側面下方¶
　　有莘田十畆之間六字長方印一下方側面鐫¶
御題詩一首楷書鈐寳二曰古香曰太璞匣盖並鐫是¶
　　詩𨽻書鈐寳二曰㑹心不逺曰徳充符按林佶字¶
　　吉人號鹿原候官人¶
　本朝康熈年間由中書累官知府善草𨽻黄任號莘¶
　　田永福人康熈壬午舉人官粤東四㑹令工詩有¶
　　硯癖名其齋曰十硯余甸字田生亦閩人曾任蜀¶
<pb:KR3i0009_WYG_017-5a>¶
　　江津令青玉山房當即其齋名是硯或係黄任十¶
　　硯之一而經林佶余甸所題識者亦可珍也¶
<pb:KR3i0009_WYG_017-6a>¶
御製題舊端石石田硯¶
幾年端玉出溪濵學稼何妨此作因漫曰石田耕鮮穫¶
菑畬經訓豈孤人¶
　　林佶銘　象其體以守墨象其用以畜徳譬農夫¶
　　之力穡戒將落於不殖¶
　　余甸詩　剖來青紫玉如泥幾度經營日馭西一¶
　　自神君拂袖去至今魂夢遶端溪¶
<pb:KR3i0009_WYG_017-7a>¶
¶
<pb:KR3i0009_WYG_017-8a>¶
舊端石六龍硯說¶
　　硯髙八寸五分寛五寸六分厚一寸五分天然橢¶
　　圎式舊端溪蕉葉白也質細而潤右側微有火捺¶
　　痕硯面周刻六龍雲氣升降盪潏生動上方及右¶
　　有鸜鵒活眼三恰如龍之戯珠中稍平為受墨處¶
　　上方雲龍之間稍窪為墨池硯背有活眼五流雲¶
　　擁之為景星慶雲象上方鐫銘至治有象景星慶¶
　　雲六龍御天光被文明十六字篆書無欵左方鐫¶
<pb:KR3i0009_WYG_017-8b>¶
御題銘一首楷書鈐寳二曰古香曰太璞匣盖並鐫是¶
　　銘𨽻書鈐寳二曰會心不逺曰徳充符¶
<pb:KR3i0009_WYG_017-9a>¶
御製舊端石六龍硯銘¶
墨磨硯硯則凹也硯磨墨墨則消也然而世未嘗缺硯¶
與墨則東坡之言其理昭也鵒眼蕉白鐫以六龍蟠雲¶
霄也我則懼為時乗作覩之五而願亹日乾夕惕之三¶
爻也¶
<pb:KR3i0009_WYG_017-10a>¶
¶
<pb:KR3i0009_WYG_017-11a>¶
　¶
　¶
　¶
　¶
　¶
　¶
　¶
　¶
<pb:KR3i0009_WYG_017-11b>¶
舊端石蟠䕫鐘硯說¶
　　硯髙四寸五分上寛二寸三分下寛二寸八分厚¶
　　八分許舊坑端石琢為半鐘式硯面及墨池微窪¶
　　硯背圎仰首刻蟲紐鐘體間刻蟠䕫饕餮皆宻布¶
　　雷文作地鐘半横鐫銘二十四字末有學荘二字¶
　　欵俱篆書學荘未詳何人鐘口刻水波文下方側¶
　　面鐫¶
御題詩一首楷書鈐寳二曰古香曰太璞匣盖並鐫是¶
<pb:KR3i0009_WYG_017-12a>¶
　　詩𨽻書鈐寳二曰乾隆¶
<pb:KR3i0009_WYG_017-13a>¶
御製題舊端石蟠䕫鐘硯¶
懐鉛提槧以後丱人鳬氏而兼鳯尾設共批諾宵衣可¶
警晨嚴¶
　　學荘銘　非金非範配居笙鏞不縣而聴不扣而¶
　　通豈鐘山之所采浴文心于雕龍¶
<pb:KR3i0009_WYG_017-14a>¶
¶
<pb:KR3i0009_WYG_017-15a>¶
　¶
　¶
　¶
　¶
　¶
　¶
　¶
　¶
<pb:KR3i0009_WYG_017-15b>¶
舊端石洛書硯說¶
　　硯髙四寸九分寛二寸八分厚一寸七分舊端溪¶
　　下巖壁石長方式硯面正平墨池刻作洛水靈龜¶
　　負書右頋有騰波蹴浪之勢墨鏽融漬彌見古意¶
　　邊周刻黻紋硯首側面鐫¶
御題銘一首楷書鈐寳二曰古香曰太璞匣盖並鐫是¶
　　銘𨽻書鈐寳二曰比徳曰朗潤覆手深四分許中¶
　　鐫瑞發文明四字篆書不署欵¶
<pb:KR3i0009_WYG_017-16a>¶
御製舊端石洛書硯銘¶
下巖石壁誰割紫雲墨池黝漬龍香氤氲刻作洛負圗¶
書之祖傅說有云事不師古君子之道闇然日章出諸¶
乆弆刮垢磨光著書習字均非我事慎兹絲綸惕乾永¶
志¶
<pb:KR3i0009_WYG_017-17a>¶
¶
<pb:KR3i0009_WYG_017-18a>¶
舊端石鵞硯說¶
　　硯髙七寸寛三寸六分厚四分舊端溪子石琢為¶
　　鵞形鵞背平處受墨上方及左窪下為墨池鵞頸¶
　　左宛覆墨池如梳翎狀尾左翹左右翼抱硯邉硯¶
　　背刻作雙掌劃波上方鐫¶
御題詩一首楷書鈐寳二曰乾隆是硯石質刻鏤並皆¶
　　佳妙籠鵞換書數典亦雅文房中逸品也匣盖鐫¶
御題詩與硯同𨽻書鈐寳二曰比徳曰朗潤¶
<pb:KR3i0009_WYG_017-19a>¶
御製題舊端石鵞硯¶
老阬子石誰磨礱不辨製自南北宋或是右軍撫玩罷¶
化作鶃鶃傲池鳯其温如玉疑舜環其潤如露餘堯甕¶
近雖外景寫黄庭慮硯嗤哉屏弗用¶
<pb:KR3i0009_WYG_017-20a>¶
¶
<pb:KR3i0009_WYG_017-21a>¶
舊端石雲芝硯說¶
　　硯髙四寸六分上寛二寸七分下寛五寸厚五分¶
　　許舊端溪天然子石質紫而潤通體刻作芝形受¶
　　墨處為一大芝如盂上方攅生八芝莖旁微凹為¶
　　墨池硯背芝蒂岐生四芝輪囷渾古真有瑞液潜¶
　　蒸紫雲層綴之象背右下方稍平處鐫¶
御題詩一首楷書鈐寳二曰古香曰太璞匣盖並鐫是¶
　　詩𨽻書鈐寳二曰㑹心不逺曰徳充符¶
<pb:KR3i0009_WYG_017-22a>¶
御製題舊端石雲芝硯¶
質已珍龍尾色猶葆馬肝滃宜吐雲氣静足助文瀾恒¶
此披三秀堪因消四難日新伴棐几銘似讀湯盤¶
<pb:KR3i0009_WYG_017-23a>¶
¶
<pb:KR3i0009_WYG_017-24a>¶
舊端石松皮硯説¶
　　硯髙五寸二分寛三寸五分厚七分許舊水坑端¶
　　石為之質理細潤蕉白瑩潔刻作松段硯面右方¶
　　就木節凹處為墨池背刻松皮鱗紋隠起上下側¶
　　面俱有火捺宛如木理截處佳手所製也背左方¶
　　有銘六字篆書下有黍谷二字長方印一不知何¶
　　人右方鐫¶
御題銘一首楷書鈐寳二曰乾隆匣蓋並鐫是銘𨽻書¶
<pb:KR3i0009_WYG_017-24b>¶
　　鈐寳二曰比徳曰朗潤¶
<pb:KR3i0009_WYG_017-25a>¶
御製舊端石松皮硯銘¶
蕉葉白松皮青堅且潤㢘以貞出水岩龍為睛黍谷春¶
硏田耕¶
　　&KR0927;谷銘　唯爾夀永无咎¶
<pb:KR3i0009_WYG_017-26a>¶
¶
<pb:KR3i0009_WYG_017-27a>¶
　¶
　¶
　¶
　¶
　¶
　¶
　¶
　¶
<pb:KR3i0009_WYG_017-27b>¶
舊端石括囊硯說¶
　　硯髙五寸二分上寛二寸八分下寛三寸七分許¶
　　厚九分許舊端溪石色淡質細琢為囊形受墨處¶
　　寛平上方囊口為墨池墨鏽光瑩古意可掬硯背¶
　　上方如囊口反括縚繩下垂左旋右折刀法古勁¶
　　括處鐫¶
御題詩一首楷書鈐寳二曰古香曰太璞匣盖並鐫是¶
　　詩𨽻書鈐寳二曰比徳曰朗潤¶
<pb:KR3i0009_WYG_017-28a>¶
御製題舊端石括囊硯¶
舊阬端石今希有捜尋内庫獲以茍凡物顯晦亦有時¶
彰之彌因閟之乆質為烏玉連城珍形作括囊三緘口¶
慎不害己演坤爻更申金人銘義守想當熙寧紹聖間¶
權奸用事正人醜然而時豈無忠臣讜論直言頻納牗¶
憬然鍳古更惕然恐論人明論已否¶
<pb:KR3i0009_WYG_017-29a>¶
¶
<pb:KR3i0009_WYG_017-30a>¶
舊端石浮鵞硯説¶
　　硯髙六寸寛五寸厚八分舊端溪石琢為鵞形宛¶
　　頸翹尾梳翎唼羽宛如浮鵞之浴波鵞背窪處為¶
　　硯與池相連墨鏽古澁硯背為鵞腹雙掌貼然刻¶
　　畫古雅中鐫¶
御題詩一首楷書鈐寳一曰比徳匣盖並鐫是詩𨽻書¶
　　鈐寳二曰幾暇怡情曰得佳趣¶
<pb:KR3i0009_WYG_017-31a>¶
御製題舊端石浮鵞硯¶
愛之一筆更書之化石依然守墨池不負主人合如是¶
山隂道士未應知¶
<pb:KR3i0009_WYG_017-32a>¶
¶
<pb:KR3i0009_WYG_017-33a>¶
　¶
　¶
　¶
　¶
　¶
　¶
　¶
　¶
<pb:KR3i0009_WYG_017-33b>¶
舊端石星羅硯説¶
　　硯髙八寸六分寛五寸五分厚二寸七分端溪上¶
　　岩石為之周勒寛邊而缺其下如鉗硯面大小眼¶
　　十刻為柱凸起者七為七星流雲繞之左右側及¶
　　跗大小眼共九覆手眼十一亦刻為柱是硯眼不¶
　　圓而黯雖非下岩鸜鵒而寛平宜墨當為上岩佳¶
　　品上方側鐫¶
御題詩一首楷書鈐寳二曰幾暇怡情曰得佳趣匣盖¶
<pb:KR3i0009_WYG_017-34a>¶
　　並鐫是詩𨽻書鈐寳二曰乾隆¶
<pb:KR3i0009_WYG_017-35a>¶
御製題舊端石星羅硯¶
雖非鸜鵒下巖珍亦自上岩佳品真月鏡設如懸朗鑑¶
星羅何礙衆多陳¶
　¶
　¶
　¶
　¶
　¶
<pb:KR3i0009_WYG_017-35b>¶
　¶
　¶
　¶
　¶
　¶
　¶
　¶
欽定西清硯譜卷十七¶
